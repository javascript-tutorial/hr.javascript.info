# Uređivači koda

Uređivač koda je mjesto gdje programeri provode najviše vremena.

Postoje dvije glavne vrste uređivača koda: IDE i lagani uređivači. Mnogi koriste po jedan alat svake vrste.

## IDE

Izraz [IDE](https://en.wikipedia.org/wiki/Integrated_development_environment) (Integrated Development Environment, integrirana razvojna okolina) označava snažan uređivač s mnogim značajkama koji obično radi na "cijelom projektu". Kao što ime sugerira, to nije samo uređivač već je potpuna "razvojna okolina".

IDE učitava projekt (koji se može sastojati od mnogo datoteka), omogućava nagivaciju između datoteka, nudi automatsko dovršavanje koda bazirano na cijelom projektu (ne samo na otvorenoj datoteci) te je integriran sa sustavom za verzioniranje (npr. [git](https://git-scm.com/)), okolinom za testiranje i drugim stvarima na razini projekta.

Ako nemaš već neki IDE, razmisli o idućim:

- [Visual Studio Code](https://code.visualstudio.com/) (višeplatformski, besplatan).
- [WebStorm](http://www.jetbrains.com/webstorm/) (višeplatformski, plaćen).

Za Windowse još postoji Visual Studio, a to nije Visual Studio Code. Visual Studio je plaćen i snažan uređivač samo za Windowse, prikladan za .NET platformu, a dobar je i za JavaScript. Postoji i besplatna verzija [Visual Studio Community](https://www.visualstudio.com/vs/community/).

Mogu IDE-ovi su plaćeni, ali imaju period isprobavanja. Njihova cijena je obično zanemariva u usporedbi s plaćom kvalificiranog developera, pa samo odaberi onaj koji je najbolji za tebe.

## Lagani uređivači

"Lagani uređivači" nisu snažni poput IDE-ova, ali su brzi, elegantni i jednostavni

Uglavnom se koriste za trenutno otvaranje i uređivanje datoteke.

Glavna razlika laganih uređivača i IDE-ova je ta da IDE radi na razini projekta, pa tako učitava mnogo više podataka na početku, analizira projektnu strukturu ako treba, i sl. Lagani uređivač je mnogo brži ako trebamo samo jednu datoteku.

U praksi, lagani uređivači mogu imaju bezbroj plugin-ova, uključujući sintaksnu analizu i automatsko dovršavanje na razini direktorija, pa zapravo ne postoji neka stroga granica između laganih uređivača i IDE-ova.

Iduće opcije zaslužuju pažnju:

- [Atom](https://atom.io/) (višeplatformski, besplatan),
- [Visual Studio Code](https://code.visualstudio.com/) (višeplatformski, besplatan),
- [Sublime Text](http://www.sublimetext.com) (višeplatformski, shareware),
- [Notepad++](https://notepad-plus-plus.org/) (Windows, besplatan) i
- [Vim](http://www.vim.org/) i [Emacs](https://www.gnu.org/software/emacs/) su također fora ako ih znaš koristiti.

## Nemojmo se svađati

Uređivači na gornjim popisima su oni koje ili ja ili moji prijatelji koje smatram dobrim developerima koristimo već dugo i kojima smo zadovoljni.

Postoje mnogi drugi odlični uređivači u našem velikom svijetu, pa, molim te, odaberi onaj koji se tebi najviše sviđa.

Izbor uređivača, kao i svakog drugog alata, je individualan i ovisi o tvom projektu, navikama, i osobnim preferencama.
